---
layout: default
title: אודות
permalink: /about
section: about
intro_paragraph: ''
---
**כמה מילים עליי**

שמי שירן קרסנוב, Data Analyst עם ניסיון בתחומים של Business & Finance.
אני מאמינה ביכולת של דאטה וניתוח נתונים להפוך את הבלתי נראה לנראה, וזאת המטרה שלי בתפקיד.
נתונים מהווים חלק קריטי בקבלת החלטות עסקיות וקביעת מדיניות בצורה יעילה. כאנליסטית אני משתמשת בכישוריי לקרוא, לנתח ולתקשר את הנתונים והתובנות לכל בעלי התפקידים בארגון.
מניסיוני בעבודה בחברות גלובליות, ההשכלה האקדמית שרכשתי באוניברסיטה העברית (BA: כלכלה - מדע המדינה, MA: הפורום ללימודי אירופה - לימודי גרמניה בת ימינו: פוליטיקה, חברה ותרבות) וניסיוני הצבאי (מאבחנת גורמי חזרה לשירות תקין, קצינה - סגנית מפקדת פלוגה בכלא 4)
צברתי ידע בהבעה בכתב ובעל פה, יכולת העברת מסרים בצורה ברורה, תקשורת בין אישית טובה עם אנשים ממדינות שונות, ועמידה מול קהל.


![](/assets/img/uploads/helloiamshiran.jpeg)


**על הבלוג**

אף פעם לא תצליחו לתפוס אותי בלי דף ועט. לכל מקום שאני הולכת, במיוחד אם מדובר בשיעורים, כנסים מקצועיים, פגישות או מיטאפים, אני לוקחת עט ומחברת קטנה בה אוכל לרשום דברים חדשים שלמדתי. הבלוג הזה נולד מתוך רצון לתעד את תהליך הלמידה האישי שלי, ו"להעביר את זה הלאה" - לחלוק עם העולם רשמים מתחום ה-Data.
הבלוג שלי כפי שמיד תבחינו בנוי כטאפאס. טעימות קטנות, בלי הרבה מלל, שנועדו לעזור לאנליסטים ללמוד ולהעמיק כל פעם בנושא אחר בתחום, בצורה פשוטה וקלילה. הבחירה לכתוב בעברית נבעה מהרצון להנגיש לקורא הישראלי תוכן מקצועי ואיכותי.

קריאה מהנה!


![](/assets/img/uploads/mama-tech-excel-workshop.jpg)
