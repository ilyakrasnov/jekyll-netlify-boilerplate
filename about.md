---
layout: default
title: אודות
permalink: /about
section: about
intro_paragraph: ''
---
**כמה מילים עליי**

שמי שירן, Data Analyst עם ניסיון בתחומים של Finance & HR. את התחום של קריאת נתונים והסקת מסקנות התחלתי במסגרת השירות הצבאי כמאבחנת ולאחר מכן קצינה בכלא 4. כל יום נכנסו אלי חיילים לשיחות הם גילו טפח וכיסו טפחיים. עליי הוטלה המשימה של להבין מתוך השתיקות, לקרוא בין השורות ולתרגם את המסקנות שלי למעשים. בעזרת ה׳ וברצון כנה להיטיב אני יכולה לומר שבשלב כלשהו בשירות הרגשתי שאני מצליחה. מצליחה לקרוא, מצליחה להבין ומצליחה לפצח.

מאז עברו שנים. השתחררתי, טסתי לעולם הגדול (טוב לא ממש...רק לאירופה) חזרתי אחרי חצי שנה של שליחות בגרמניה עם תיק מלא חוויות ומכרים חדשים היישר לספסל הלימודים באוניברסיטה העברית. למדתי כלכלה, הוספתי קורס מקצועי ב-Data Analysis, והתחלתי את הקריירה המקצועית שלי. 
כיום, אני עובדת ב-Ex Libris ומידי פעם מעבירה סדנאות למתעניינים/ מתחילים בתחום


![](/assets/img/uploads/helloiamshiran.jpeg)


**על הבלוג**

אף פעם לא תצליחו לתפוס אותי בלי עט ודף. לכל מקום שאני הולכת, במיוחד אם מדובר בשיעורים, כנסים מקצועיים או מיטאפים, אני לוקחת עט ומחברת קטנה בה אוכל לרשום דברים חדשים שלמדתי. כעת, החלטתי שהגיע הזמן לחלוק עם העולם רשמים מתחום ה-Data שמעניינים אותי. 

הבלוג שלי כפי שמיד תבחינו בנוי כטאפאס. טעימות קטנות, בלי הרבה מלל, כדי לתת טיפים להתמודדות עם בעיות שעלולות להיראות כמורכבות. ואם כבר לחלוק עם העולם אז למה לא לחתום בברכה לחיים?
 

![](/assets/img/uploads/mama-tech-excel-workshop.jpg)
