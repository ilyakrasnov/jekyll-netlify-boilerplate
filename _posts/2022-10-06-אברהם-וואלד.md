---
layout: post
title: אברהם וואלד
author: shiran
date: 2022-10-08 08:00:26
intro_paragraph: על אנליסט שלא הכרתם
image: uploads/ushpizin_1.jpg
categories: "#people"
---
אברהם וואלד היה מתמטיקאי יהודי-הונגרי, הוא תרם בתחומים של קבלת החלטות, גאומטריה ואקונומטריקה. הוא מייסד התחום של ניתוח סטטיסטי סדרתי (Sequential analysis). ותרם רבות בתחום של הסתברות בייסיאנית.

אחת התרומות הגדולות שלו הייתה לעזור לבעלות הברית להבין כיצד להגן טוב יותר על מטוסים מפני ארטילריה של האויב במלחמת העולם השניה. 
כידוע, בעלות הברית הפציצו מהאוויר ערים רבות בגרמניה וברחבי אירופה, אך הם לא רק הפציצו כ39,000 מטוסים התרסקו מפגיעות ישירות של קליעים. בשל אובדן הציוד היקר וחיי טייסים רבים התכנס צוות חירום למצוא פתרון למיגון טוב יותר של כלי הטייס.

בעוד שרבים הסתכלו על תמונות מטוסים שנפגעו הסיקו מכך שיש למקם שריון מגן באזורים בהם נראו חורי קליעים, וואלד שאל כיצד יש תמונות של מטוסים שהתרסקו והבין מהר כי המטוסים שנבחנו היו רק אלה ששרדו - ולא אלה שהופלו. הוא הציע למגן את האזורים שלא נצפית בהם פגיעה באותם תמונות, בעיקר את המנוע. אחרי הכל, הפגיעות שרואים בתמונות לא היו משמעותיות הרי המטוסים חזרו.

וואלד נולד ב-1902 בקלוז' טרנסילבניה (רומניה של היום). הוא קיבל חינוך ביתי על ידי הוריו, משום שגדל בבית יהודי דתי, שומר מצוות והוריו התנגדו שילך לבית הספר בשבת כפי שדרשה אז השיטה ההונגרית.

וואלד הצטיין מבחינה אקדמית וסיים תואר שלישי במתמטיקה. הוא לא הצליח למצוא עבודה כמרצה בגלל אנטישמית. למרבה המזל, שני כלכלנים בולטים, קרל שלזינגר ואוסקר מורגנשטרן עזרו לו לעבוד ולהשתמש בכישוריו במגזר הפרטי.

כאשר הנאצים סיפחו את אוסטריה ב-1938, מצבם של היהודים נעשה רע. וואלד, בזכות שליטתו בסטטיסטיקה, הצליח להשיג עבודה בוועדת קאולס למחקר בכלכלה באוניברסיטת ייל ולברוח. אותם כישורים שאפשר לו להימלט מרדיפות הנאצים באירופה עזרו לבעלות הברית לנצח את המלחמה.

לצערי, אין לסיפור הזה סוף טוב ב-1950 בדרך לעבודה להודו, וואלד ואשתו לוסיל, מתו בהתרסקות מטוס.
בנם, רוברט וואלד, גדל והפך לפיזיקאי תיאורטי ידוע.

*המידע מבוסס על הכתוב באתר https://timeline.historyofdatascience.com/ ובויקיפדיה*