---
layout: post
title: ישימבית ״ישי״ מילנר
author: shiran
date: 2022-10-09 08:00:10
image: uploads/ushpizin_2.jpg
categories: "#people"
---
ישימבית ״ישי״ מילנר היא אקטיביסטית אמריקאית טכנולוגית ומייסדת שותפה (Data for Black Lives (D4BL. 
המטרה שלה? לרתום את הכוח של הנתונים לעשות שינוי בחייהם של אנשים שחורים על ידי מאבק בהטיות, בניית תנועות פרוגרסיביות וקידום מעורבות אזרחית.

מילנר גדלה במיאמי, פלורידה. בגיל 17, הפכה פעילה פוליטית והתעניינה בנתונים. היא למדה באוניברסיטת בראון תואר ראשון בלימודי אפריקה. ובשנת 2013, עם חזרתה למיאמי, החלה לעבוד עם מרכז Power U לשינוי חברתי ולהסתכל על שיעורי תמותת תינוקות שחורים מקומית בניסיון להבין מדוע הם היו כה גבוהים באופן לא פרופורציונלי. הם הצליחו לאחזר נתונים מ-300 אמהות, וכתוצאה מכך לשנות את המדיניות בבית החולים הגדול ביותר במחוז(!)

בשנת 2017, הקימה את Data for Black Lives שקוראת "לבטל ביג דאטה!" מתוך תקווה לעצב מחדש את הביג דאטה ו"להעביר נתונים לידיים של מי שהכי זקוק להם". חלק מהצלחותיהם:
איסוף נתונים ברמת המדינה על ההשפעה של COVID-19 על אנשים שחורים 
כתיבת מחקר עבור Demos על גזענות אלגוריתמית בחברות ביג טק
שינוי השיח סביב ביג דאטה ברחבי העולם
הכנת מסד נתונים ארצי של טכנולוגיות המשמשות מחלקות משטרה

מילנר מכהנת גם במועצת המנהלים של מרכז המחקר והחינוך היילנדר בטנסי, הנלחם למען צדק, שוויון וקיימות באפלצ'יה ובדרום. זוכת מלגת קרן רודנברי, המשקיעה באנשים יוצאי דופן שיכולים לשנות את העולם. זכתה בפרסי הטכנולוגיה הטובים של הניו יורק טיימס 2020 ונבחרה כאחת מ30 מתחת ל30 של מגזין פורבס.
"כשגדלתי, תמיד הייתי סקרנית וכל הזמן חיפשתי דרכים להסתכל על בעיות בצורה שונה לחלוטין. זה מה שהביא אותי לנתונים - איך לשנות דברים שקורים בקהילה שלי ולראות את התוצאות".

המידע מבוסס על הכתוב באתר https://timeline.historyofdatascience.com/ וויקיפדיה

