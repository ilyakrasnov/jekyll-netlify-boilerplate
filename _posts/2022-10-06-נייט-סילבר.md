---
layout: post
title: נייט סילבר
author: shiran
date: 2022-10-09 08:00:33
intro_paragraph: על אנליסט שלא הכרתם
image: uploads/ushpizin_3.jpg
categories: "#people"
---
נתנאל ריד (נייט) סילבר הוא סטטיסטיקאי ובלוגר אמריקאי ממוצא יהודי. זכה לפרסום כמייסד וכעורך הראשי של הבלוג FiveThirtyEight (מילולית: 538), אתר עיתונות מונחית נתונים הידוע בעיקר הודות לתחזיותיו לתוצאותיהן של בחירות.
סילבר נולד באיסט לנסינג, מישיגן. בעל תואר ראשון מאוניברסיטת שיקגו. ב-2008 הקים את FiveThirtyEight בלוג שנקרא על שם מספר החברים בחבר האלקטורים, הנבחרים, מכלל 50 המדינות בארה״ב. סילבר בנה מערכת לחיזוי תוצאות הבחירות לנשיאות ארצות הברית המבוססת על סקרים. מדובר במודל סטטיסטי שסוכם את כל הסקרים המבוצעים בכל מדינה בארצות הברית, תוך מתן משקל לכל סקר לפי מספר הנסקרים, התאריך בו בוצע, והמוניטין של המכון הסוקר (לפי הצלחותיו בעבר). באתר הוא מציג את התוצאה הסטטיסטית הצפויה כפי שהיא עולה משקלול נתונים אלו.
לראשונה פעל הבלוג במערכת הבחירות בשנת 2008 והוא חזה את המנצח ב-49 מתוך 50 מדינות.בבחירות 2012 חזה סילבר נכונה את המנצח בכל 50 המדינות בארצות הברית. בבחירות 2016 חזה כי הסיכוי של דונלד טראמפ לנצח, כפי שהיה בסופו של דבר, הוא 29%, סיכוי גבוה יותר מאשר נתנו לו הסוקרים האחרים. בבחירות 2020 חזה נכונה את המנצח ב-48 מתוך 50 המדינות.
 
פרסים והישגים 
מאז פרסום FiveThirtyEight זכה סילבר לפרסים והוכרה בעשרות מקרים. בין הבולטים שבהם:
הופיע ברשימת 100 המשפיעים של ה-TIME בשנת 2009
הבלוג של סילבר זכה בפרס ובי כבלוג הפוליטי הטוב ביותר
ספרו של סילבר "The Signal and the Noise" זכה בפרס של אמזון ונבחר לספר העיון של שנת 2012
עד 2018 העניקו 6 אוניברסיטאות לסילבר תואר דוקטור לשם כבוד
 
*המידע מבוסס על ויקיפדיה*
