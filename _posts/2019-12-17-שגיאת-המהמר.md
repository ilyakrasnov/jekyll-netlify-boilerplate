---
layout: post
title: שגיאת המהמר
author: shiran
date: '2019-12-16 20:00:00'
intro_paragraph: והפעם - איך *לא* כדאי להמר
---
**שגיאת המהמר (נקרא גם שגיאת מונטה קרלו או שגיאת הסטטיסטיקה)**

היא האמונה השגויה שמכיוון שמשהו קרה בתדירות גבוהה יותר מהרגיל בעבר, ההסתברות שזה יקרה בעתיד נמוכה מהרגיל ולהיפך. לא נכון לומר כי תהליך אקראי הופך פחות אקראי ויותר ניתן לחיזוי ככל שהוא חוזר. ולכן, אין להסתמך על זה בעת חיזוי נתונים.

**לדוגמה,**  

דוגמה ידועה לשמצה, ומי שנתנה לשגיאה את שמה ״שגיאת מונטה קרלו״, התרחשה על שולחן רולטה בשנת 1913. 
מהמרים רבים הפסידו את כספם בהימור נגד השחור, בשל ההנחה השגויה כי מאחר והכדור נפל בשחור 26 פעמים ברציפות, סביר שהרצף הזה יסתיים.
הסיכוי לשחור תמיד זהה לאדום ללא קשר למה שקרה בעבר.

**דוגמה נוספת,**

נניח שאתה מתערב אם קבוצת הכדורגל האהובה עליך תנצח או תפסיד. אתה מתערב שהם ינצחו, ואתה צודק. לפני המשחק השני, אתה שוב מהמר שהקבוצה תנצח, והתברר שאתה צודק. זה ממשיך חמישה משחקים נוספים, וכעת הקבוצה עומדת על הישג של 7-0.

אתה מתחיל לחשוב, מה הסיכוי שהקבוצה הזו מנצחת שבע פעמים ברציפות? במשחק הבא הם חייבים להפסיד, אתה חושב, אז אתה מתערב נגד הקבוצה. אבל הקבוצה מנצחת שוב.

טבעי לראות את שרשרת הניצחונות האלה ולחשוב שזה לא יכול להימשך לנצח. אך זו בדיוק שגיאת המהמר. במציאות, כל זכייה לא קשורה לניצחונות הקודמים. כלומר, לניצחון הראשון אין שום השפעה על התפתחות המשחק השלישי או החמישי. בהתאם, זה רציונלי לחלוטין להמשיך להמר על ניצחונות אם זה מה שאתה נוטה לעשות.


<img src="/assets/img/uploads/gambler.jpeg" style="width: 600px"/>
