---
layout: post
title: הקדמה
author: shiran
date: '2019-01-01 14:34:02'
intro_paragraph: הקדמה לפוסטים הבאים - רקע כללי על שפת ה-SQL והיתרונות של MySQL כ-Database
---

הבלוג שלי כפי שהצגתי בAbout בנוי כטאפאס. כלומר טעימות קטנות, בלי הרבה מלל, במטרה לתת טיפים וחידוד בנושאים שונים הקשורים ל-Data באופן כללי ו-Data analysis בפרט. 
הבלוג בעצם מתאר את תהליך הלמידה האישית שלי שהחלטתי לתעד ולחלוק עמכם:)

לכל נושא יוקדשו כ-12 פוסטים אותם אתחיל בפוסט הקדמה (במידה ואתם מכירים את הנושא דלגו ישירות לפוסט הבא).

** הפוסטים הקרובים יוקדשו לטיפים לשימוש ב-MySQL, ולכן אתן כעת קצת רקע **


**SQL (Structured Query Language** 
שפת שאילתות מובנית

היא שפת מחשב הצהרתית (Declarative) (כלומר, היא מתארת רק מה לבצע ולא כיצד לבצע) לטיפול ועיבוד מידע בבסיסי נתונים יחסיים, אשר התבססה במקור על אלגברה רלציונית. 

בתחילת שנות השבעים פותחה ב-IBM בהובלתם של דונלד צ'מברלין וריימונד בויס שפת SEQUEL. שפה זו יועדה לתשאול ולמניפולציה על נתונים במסד הנתונים היחסי המקורי של IBM, ‏System R. מאוחר יותר הוחלף שמה של השפה ל-SQL מאחר ש-SEQUEL היה רשום כבר כשם מסחרי על ידי הוקר סידלי, חברת ייצור מטוסים בריטית.

השפה מאפשרת שליפת נתונים ועדכונם ויצירת טבלה ושינויה. SQL הייתה אחת השפות הראשונות המיועדת לבסיס נתונים יחסי שתיאר אדגר קוד במאמרו החלוצי "A Relational Model of Data for Large Shared Data Banks"‏ והיא השפה הנפוצה ביותר לתשאול בסיסי נתונים יחסיים.

שפת SQL אומנם התחילה ב-IBM, אך מאז הועתקה על ידי חברות רבות, ואף אומצה על ידי מכון התקנים האמריקאי (ANSI) ב-1986 ועל ידי ארגון התקינה הבינלאומי (ISO) ב-1987. 
מערכות עיקריות לניהול בסיסי נתונים (Database) בשפה הן: DB2, Firebird, HSQL, Informix, Interbase, MariaDB, Microsoft SQL Server, MySQL, Oracle, PostgreSQL, PervasiveSQL, SQLite, Sybase ASE. ההבדל בין בסיסי הנתונים השונים מתבטא בסינטקס שונה, אך לרוב מדובר בשינויים קלים בלבד.

* המידע נלקח מאתר ויקיפדיה: https://he.wikipedia.org/wiki/SQL 

בפוסטים הקרובים אתן טיפים לקידוד ב-MySQL 

**למה דווקא MySQL**

ראשית, כפי שציינתי אני מתעדת את תהליך הלמידה האישית שלי וזה בסיס הנתונים שהשתמשו בחברה בה עבדתי.

אבל היתרונות של MySQL באופן כללי הם:

1 – כתוב בקוד פתוח, שתמיד זמין.

2 – אין עלויות פיתוח.

3 – מתעדכן יום ביומו בתכונות חדשות.

6 – קל ללמידה ולשליטה.

7 – נמצא בשימוש נרחב בפועל בהרבה חברות.




