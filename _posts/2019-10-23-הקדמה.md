---
layout: post
title: SQL פוסט הקדמה
author: shiran
date: 2019-01-01 14:34:02
intro_paragraph: הקדמה לפוסטים הבאים - רקע כללי על שפת ה-SQL
image: uploads/sql.jpeg
categories: "#SQL"
---
##מה זה SQL?

שפת שאילתות מובנית , SQL (Structured Query Language
היא שפת מחשב הצהרתית (Declarative) לטיפול ועיבוד מידע בבסיסי נתונים יחסיים.
כלומר, שפה זו מתארת רק מה לבצע ולא כיצד לבצע (בניגוד לשפות תכנות).


##איך הכל התחיל + Fun fact

בתחילת שנות השבעים פותחה ב-IBM בהובלתם של דונלד צ’מברלין וריימונד בויס שפת SEQUEL. שפה זו יועדה לתשאול ולמניפולציה על נתונים במסד הנתונים היחסי המקורי של IBM, ‏System R. מאוחר יותר הוחלף שמה של השפה ל-SQL מאחר ש-SEQUEL היה רשום כבר כשם מסחרי בחברת ייצור מטוסים בריטית.

##מה שפת הSQL מאפשרת וכיצד התפרסמה?

השפה מאפשרת שליפת נתונים ועדכונם ויצירת טבלה ושינויה. SQL הייתה אחת השפות הראשונות המיועדת לבסיס נתונים יחסי שתיאר אדגר קוד במאמרו החלוצי “A Relational Model of Data for Large Shared Data Banks”‏ בכתב העת של איגוד מכונות המחשב (ACM), Communications of the ACM. כיום, SQL מקובלת כשפת ה-RDBMS (relational database management systems).
השפה הנפוצה ביותר לתשאול בסיסי נתונים יחסיים.

שפת SQL אומנם התחילה ב-IBM, אך מאז הועתקה על ידי חברות רבות, ואף אומצה על ידי מכון התקנים האמריקאי (ANSI) ב-1986 ועל ידי ארגון התקינה הבינלאומי (ISO) ב-1987. 

המימוש המסחרי הראשון בSQL היה בשנת 1979 על ידי Relational Software, Inc. (כיום אורקל)

##מה קורה היום?

מאז ועד היום, ישנם מערכות רבות לניהול בסיסי הנתונים (Database) כמו
MySQL, PostgreSQL, PervasiveSQL, SQL server, SQLite, MemSQL. 
כאשר ההבדל ביניהם מתבטא בסינטקס שונה, אך לרוב מדובר בשינויים קלים בלבד.

____
בפוסטים הקרובים אפתור בעיות בSQL, בחלקם הגדול נתקלתי בראיונות עבודה.

אז קדימה בואו נתחיל