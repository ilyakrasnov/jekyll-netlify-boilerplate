---
layout: post
title: פלורנס נייטינגייל
author: shiran
date: 2022-10-06 21:58:38
intro_paragraph: על אנליטית שלא הכרתם
image: uploads/analystit.jpg
tags: general
---
**פלורנס נייטינגייל**

נולדה ב1820 לזוג אנגלי בזמן שטייל בפירנצה, ומכאן שמה (פירנצה באיטלקית - פלורנס).
פלורנס עשתה המון בחייה - היא הייתה  אחות, סופרת, סטטיסטיקאית, יועצת פוליטית ומייסדת מקצוע הסיעוד המודרני. אבל אחד ההישגים הבולטים בחייה היה דווקא בשל היותה אנליסטית, על אף שבזמנו לא הצביעו על היכולת לאסוף ולנתח נתונים כמקצוע בפני עצמו.

**פלורנס נהנתה לאסוף מידע,** 
בכל מקום אליו הגיעה כתבה לעצמה כמה אנשים חיים שם, כמה בתי חולים פועלים במקום ומה גודלה של העיר.
ב1854, המהלך מלחמת קרים נשלחה לצאת לטורקיה בראש משלחת של 38 אחיות מתנדבות, אותן הכשירה בעצמה, בכדי לסייע לפצועי המלחמה שמצבם היה בכי רע.

ברגע שהגיעה לשם, פלורנס החלה לאסוף ולנתח נתונים. היא גילתה שרוב החיילים לא מתו מפציעתם, אלא בשל זיהומים שנוצרו עקב תנאי התברואה הקשים בבית החולים עצמו.

״הדרישה הראשונה במעלה מבית החולים היא שלא יזיק לחולים״
פלורנס דאגה שכל עובדי בית החולים ירחצו ידיים באופן תדיר וישמרו על ניקיון בית החולים. בלילות הייתה מסיירת בין החולים כשבידה עשישית, משוחחת איתם ומעניקה להם תקווה, כך זכתה בכינוי ״הגברת עם העשישית״. בזכותה חיילים רבים יותר ניצלו.

בעזרת הסטטיסטיקה ערכה נייטינגייל מחקרים בתחום האפידמיולוגיה שהתפתח באותה תקופה. היא עשתה שימוש נרחב בסטטיסטיקה באיסוף, ניתוח והצגת הנתונים הן בתחום שירותי הרפואה הממשלתיים והן בתחום הטיפול הרפואי עצמו.

תרומתה העיקרית של נייטינגייל למקצוע הייתה פיתוחם של אמצעים גרפיים להצגת נתונים סטטיסטיים, שהיו מובנים הן למומחים בתחום והן לאנשים בלי ידע מוקדם בסטטיסטיקה, ביניהם גם רבים ממקבלי ההחלטות. בשנת 1858 התקבלה לחברה הסטטיסטית המלכותית והייתה האשה הראשונה החברה באגודה זו. בשנת 1874 הייתה לחברה של כבוד באיגוד האמריקאי לסטטיסטיקה.

הנה לדוגמא תרשים שהכינה המציג את גורמי התמותה בצבא שבמזרח:
כחול מייצג מוות שניתן למנוע (על ידי הגיינה), הנובע מתנאים תבאורתיים גרועים 
אדום מייצג מוות מפצעים 
שחור מייצג מוות מסיבות אחרות.

<img src="/assets/img/uploads/analytitchart.jpg" style="width: 100%"/>

*המידע מבוסס על הספר ״סיפורים לפני השינה לילדות מורדות״ וויקיפדיה*
