---
layout: post
title: איך התקבלתי למשרת החלומות שלי
author: shiran
date: 2021-11-02 08:21:30
intro_paragraph: "טיפים לחיפוש ומציאת עבודה "
image: uploads/Dream it..jpg
categories: "#data"
---
חיפוש עבודה זו סיטואציה מורכבת, היא מצריכה המון השקעה וגורמת לא פעם לטלטלות רגשיות משמחה אדירה וגאווה על עליית שלב ועד חוסר ביטחון וייאוש כשנופלים בדרך. אז איך עשיתי את זה? הנה טיפים (זהב!!) מונחים בפניכם על מגש של כסף - תיישמו זה עובד!<br><br>

בואו נחשוב רגע מה הFunnel שאנחנו צריכים לעבור בכדי להגיע למשרה המיוחלת, ונשפר את הסיכויים שלנו בכל שלב.<br><br>

חיפוש משרה --> קורות חיים --> שיחה טלפונית (HR)--> מבחן וראיון מקצועי (לרוב מדובר במספר שלבים של מבחנים וראיונות עם גורמים שונים בחברה) --> ראיון עם דרגת ניהול בכירה --> הצעה (חוזה)<br><br>

1. חיפוש משרה<br>
התחילו בלהגדיר לעצמכם מה אתם בדיוק מחפשים ואיפה. ״דאטה אנליסט״ זה לא מספיק טוב, האם תרצו תפקיד שהוא יותר במיקרו או במקרות יותר טכנולוגי או יותר ביזנסי?, בחברה גדולה בינונית או קטנה? מה חשוב לכם שהתפקיד יכלול? מה חשוב לכם שהחברה תהיה? האם תרצו להגיע לנישה מסויימת? (Fin-Tech, Ad-Tech, Med-Tech) האם יש נישה שלא תרצו בכלל? אחרי שתבינו מה אתם מחפשים חפשו תפקידים כאלו בלינקדאין או באתרי החברות עצמם, גם שרשורי משרות בקבוצות פייסבוק זו אופציה טובה. 

הגדרתי בלינקדאין שאני מחפשת עבודה. במידה וכתבתם איפה אתם עובדים היום הלינקדאין יודע לא להציג למגייסות מהחברה שאתם עובדים בה את העובדה שאתם מחפשים עבודה ולכן, אין מה לחשוש. אם אתם לא מחפשים בדיסקרטיות תוכלו להוסיף סימן ״פתוחה להצעות״ גם על תמונת הפרופיל, אני פחות מתחברת לזה, מרגיש לי קצת נואש, אבל יש כאלו שיחלקו עליי.

דברו! עם חברים, חברים של חברים, הורים אחרים בגן שעשועים, אנשים בתור בסופר, ספרו שאתם מחפשים עבודה ומה אתם מחפשים יכול להיות שתגלו משרה או חברה מצויינת שלא הכרתם, או מכר שיכול להמליץ עליכם בחברה שתמיד רציתם. אם אתם רציניים בחיפוש אפשר להפוך את העניין הזה לשיטתי, ממליצה להאזין [למירי כוריאל בהרצאתה ״חיפוש עבודה דרך נטוורקינג״] (https://www.youtube.com/watch?v=FkJY74h4Jzs&t=9s&ab_channel=WixEngineeringTechTalks) 


2. קורות חיים <br>
חשוב לשים דגש על שני דברים <br><br>

הראשון, כתיבת קורות חיים - <br>
ממליצה בחום להשתמש ב[resumeworded](https://resumeworded.com/first-login-home.php). יש שם מודל חינמי אני בחרתי לשלם (שׁווה כל שקל!) הכלי האדיר הזה יעזור לכם <br>
להעמיק ולעבות את הפירוט של מה שעשיתם בתפקיד האחרון, <br>
יזכיר לכם להכניס נושאים שחשוב שיופיעו, <br>
לבחור מילים שכדאי להשתמש בהן, <br>
לתקן שגיאות כתיב ולהשתמש במילים נרדפות כדי לא לחזור על עצמכם,<br>
לכמת את ההצלחות שלכם (חשוב חשוב חשוב),<br>
להתאים את פרופיל הלינקדאין לקורות החיים <br>
ולדייק את הפרופיל כך שהפרופיל שלכם ״יקפוץ״ בפניי מגייסות.

השני, איך שולחים קורות חיים - <br>
לכל המשרות שלחתי דרך עובדים, לרוב ניסיתי למצוא מישהו שאני מכירה ושיוכל להמליץ עליי, לא התביישתי לשלוח דרך שני שליחים אם הכרתי שניים (ראש צוות שעבדה במקום לשעבר ועובדת שנמצאת שם כיום) תחשבו שמנהל מגייס מקבל את קורות החיים שלכם מ-2 מקורות עם המלצה, מה הסיכוי שלא יסתקרן להבין מי אתם?<br>
 אם אתם לא מכירים באופן אישי אין טעם לשלוח דרך יותר מעובד אחד, זה סתם יוצר ״רעש״ ומאבד אפקט. 
איך שולחים דרך עובדים גם כשלא מכירים? פונים בלינקדאין! זכרו, ברוב המקומות עובדים שממליצים על מועמד שמתקבל מקבים דמי חבר מביא חבר, לכן זה "Win Win" ואנשים יעזרו בשמחה.

כששלחתי דרך אנשים שאני לא מכירה או שלא סמכתי עליהם חיכיתי יום-יומיים ושלחתי גם ישירות דרך המשרה באתר או בלינקדאין. קרה לי כבר שאמרו שיעבירו בשמחה ובסוף לא העבירו (שכחו/ התעצלו או סתם היו עסוקים בחיים שלהם:)

3. מבחנים מקצועיים<br>
אין מנוס מלדעת SQL מצויין לשם התרגול ממליצה על [Hacker Rank] (https://www.hackerrank.com/domains/sql?filters%5Bdifficulty%5D%5B%5D=medium&filters%5Bdifficulty%5D%5B%5D=hard) (כן פתרתי שם את כל השאלות פעמיים) יש חברות שמשתמשות בכלי הזה לבחון את המועמד על זמן כשלב בתהליך. החיסרון בכלי הזה זה שהוא לא כולל ״פונקציות חלון״ ואוהבים לשאול גם עליהם בראיונות. ההמלצה השניה היא 100 תרגילי SQL למתקדמים של [רם קדם] (https://ramkedem.com/sql-%D7%9E%D7%AA%D7%A7%D7%93%D7%9D/sql-%D7%9E%D7%AA%D7%A7%D7%93%D7%9D-%D7%92%D7%A8%D7%A1%D7%AA-%D7%90%D7%95%D7%A0%D7%9C%D7%99%D7%99%D7%9F/) שם למדתי הרבה טריקים ושטיקים נוספים ותרגלתי פונקציות חלון, החיסרון הסינטקס בפתרונות הוא של SQL Server אבל הצלחתי לעקוף את זה על ידי הכנסת הדאטה ופתרון התרגילים בדאטה בייס שאני רגילה אליו, והצלחתי להבין את הפתרונות למרות השוני.<br><br>

בנוסף, אם אתם מקבלים מבחן אונליין על איזשהו כלי שאתם לא מכירים (אני קיבלתי מבחן SQL אונליין בcodility, כנסו לשם דרך חיפוש בגוגל ולא דרך הלינק שקיבלתם ותבדקו אם יש לכלי הזה שאלות לדוגמה, פתרו אותם קודם!. חשוב מאוד להכיר את הסביבה והכלי לפני הלחץ של הזמן והמבחן האמיתי.

4. ראיונות<br>
שמעו, אין לי פה איזו בשורה משמחת. היום כדי להתקבל לתפקיד צריך להיות אשף בדיבור, הצגה עצמית, הצגה של הישגים מקצועיים, שיווק עצמי ומה שלא תרצו. אין כל כך מקום לגמגומים, תהיות, שתיקות ארוכות. מה עושים??
ראשית, הרצאות וסדנאות על הצגה עצמית. אין לי המלצה קונקרטית, הייתי פשוט בכמה כאלה לאורך השנים ולקחתי את מה שהתחברתי מכל סדנה שכזאת. בטוחה שבשיטוט קצר בגוגל או יוטיוב תמצאו. <br><br>

המלצות שחזרו על עצמם והוכיחו את עצמם בזמן אמת - <br>
תבחרו כמה סיפורים (נגיד 3) של הישגים משמעותיים מפרוייקט או תהליך שעשיתם בעצמכם בתפקיד האחרון ותלמדו לספר עליו בקצרה וגם באריכות ולעומק. אין לכם? אין דבר כזה, בטוח יש, תחשבו שוב, תתייעצו עם קולגות. תלמדו לספר על הצלחות בגוף ראשון, בגאווה, בפירוט בלי להצטנע.<br>
בנוסף, שאלה מעצבנת שליוותה אותי במספר תהליכים בחיפוש האחרון הייתה ספרי על טעות שעשית. תתכוננו גם לזה.<br>
מלבד עבודה נטו, אם אתם עושים דברים נוספים שתורמים לכם מקצועית כמו קריאה או כתיבה של בלוג, השתתפות או הרצאה במיטאפים, כנסים מקצועיים, למידה עצמית של כלים נוספים ביודמי או ביוטיוב תציינו! כולם מחפשים היום את המעבר (הטאלנט).<br><br>

5. ראיון עם דרגת ניהול בכירה<br>
אין לי מה להוסיף מלבד העובדה שיש כאלו שיתעמקו בסיבת העזיבה של מקום העבודה הנוכחי ולא תמיד יאהבו את התשובה. נפלתי עם חברה (מצויינת אגב) בשלב הזה (האחרון אחרי 6!!), אז תחשבו על זה.

6. הצעה (חוזה)<br>
ההתמקחות האמיתית על סעיף השכר נעשת כבר בהתחלה כשאתם נשאלים על ציפיות השכר שלכם. ממליצה להעריך את עצמכם גבוה (כי למה לא?) היו מקומות שאמרו לי שציפיות השכר שלי גבוהות מידי, אבל שאלו אם אני מוכנה להתגמש ולא הפסיקו תהליך על זה. ממליצה לעקוב אחרי מיה מילר יש לה סדנה מעולה על משא ומתן שהשתתפתי בה ולמדתי הרבה.

מאחלת לכם המחפשים והמחפשות הרבה הצלחה, ובקרוב אצלכם:) <br>
תפקיד טוב במקום טוב.
