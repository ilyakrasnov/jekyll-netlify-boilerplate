---
layout: post
title: תפקידי האנליסט השונים
author: shiran
date: 2020-05-14T14:37:59.000Z
intro_paragraph: בואו נעשה סדר בבלאגן - אילו תפקידים שונים יש בתחום, מה המשותף
  ביניהם ומהם ההבדלים?
image: uploads/analyst.jpg
---
תחום הדאטה אנליסיס - ניתוח נתונים, הוא רחב וכולל תפקידים שונים ומגוונים. 
בחיפוש קצר במודעות הדרושים תחשפו לטייטלים רבים ושונים כגון: ביזנס אנליסט, מרקטינג דיגיטל אנליסט, פייננס אנליסט ועוד מגוון שלם.
בפוסט הזה אני רוצה לעשות סדר לפרט על התפקידים השונים ולהסביר מה המשותף ומה השונה בין התפקידים. 

עם זאת, אתחיל באזהרה!: חברות שונות קוראות לאותם תפקידים בשמות שונים וקשה מאוד ליצור ״מתכון״ אחד לתפקיד האנליסט בחברות השונות. לכן, בעת חיפוש עבודה אני ממליצה להסתכל מחד על פירוט המשרה, מה התפקיד כולל ומהן הדרישות. ומאידך, לברר מה החברה עצמה עושה, במה היא עוסקת, מה היא מוכרת מול איזה לקוחות היא עובדת. רק שילוב של השניים יעזור לבירור התפקיד.

כזכור אני מעדיפה לשמור על הפוסטים שלי ענייניים וקצרים, אך לא רציתי לחלק פוסט זה לחלקים. הפוסט מבוסס על הרצאה שנתתי במסגרת וובינר של קבוצת הפייסבוק Data Analytics Israel. אם תעדיפו לצפות בסרטון במקום לקרוא תוכלו לעשות זאת בלינק הבא:
החל מדקה 49:30
<br>
[Data Analytics Israel Webinar #1](https://vatbox.zoom.us/rec/play/v5Asd-GoqGo3GIfAuASDB_FwW9XoJ_-s0yZLqfQIyhq9UyRVMQWvZ7tAYuNrElN5XRCpspm_odjfHcWx?startTime=1588608227000&_x_zm_rtaid=VA4i8Q5xRB6gJkxhyR11MA.1589085703085.71589bdd8b8f90f03b1fd63903f8e947&_x_zm_rhtaid=475)

הוידאו בחסות קבוצת הפייסבוק Data Analytics Israel.
ולמי שבחר בקריאה בואו נתחיל:

**אז מה המשותף לכולם?**
<br>
ארגונים בכל הענפים משתמשים בנתונים לקבלת החלטות עסקיות קריטיות כגון אילו מוצרים חדשים לפתח, שווקים חדשים להיכנס אליהם, השקעות חדשות לבצע ולקוחות חדשים (או קיימים) למיקוד. בנוסף, משמשים הנתונים לזיהוי של חוסר יעילות ובעיות עסקיות אחרות שיש לטפל בהן.
תפקידו של הדאטה אנליסט הוא להסתכל על ה-KPI's השונים, על מנת למדוד ולהשוות ביצועים לאורך זמן. אך התפקיד כולל יותר מסתכל על מספרים: אנליסט צריך גם לדעת להשתמש בנתונים כדי לאפשר לארגון לקבל החלטות מושכלות יותר. להבין איפה הארגון עומד מול היעדים שהוא קבע לעצמו ואיפה ניתן להתייעל כדי להשיג צמיחה.
באופן כללי, אנליסט נתונים יאסוף נתונים, יארגן אותם, ינתח וישתמש בהם כדי להגיע למסקנות משמעותיות.
הכלים בהם משתמשים האנליסטים לרוב: אקסל (מתקדמים), SQL, טבלאו/ Power BI, גוגל אנליטיקס שפות תכנות שיהווה יתרון (לעיתים גם דרישה): Python, R

**מה ההבדלים בין התפקידים השונים?**
<br>
לכל אנליסט דגש על אספקט מסוים בחברה (פייננס, שיווק, מוצר, HR). סוג הנתונים איתם הוא עובד ישתנה מתפקיד לתפקיד (מכירות, מדיה חברתית, מלאי, וכו׳), וגם המטריקות בהם ישתמש לביצוע האנליזה. 
 
*כעת אפרט על כל אחד מהתפקידים המרכזיים הקיימים במשק,*
 
**אנליסט עסקי – Business Analyst**
<br>
האנליסט העסקי נחשב ל״דאטה אנליסט״ הקלאסי. הוא יבדוק את כל האספקטים השונים של הביזנס. מה חשוב לארגון לדעת בהיבטים השונים?
לדוגמה: בדיקת הביצועים של הSales אילו מהמוצרים הם מצליחים/ לא מצליחים למכור? כמה לקוחות יש לחברה? כמה מתוכם חוזרים בכל חודש? ומה אחוז הנשירה של לקוחות?. בהיבט של Customer success האם יש שביעות רצון של לקוחות? כמה טיקטים נכנסים בכל שבוע/ חודש? כמה זמן לוקח לענות על כל טיקט?. בהיבט הפיננסי, מה ההכנסות החודשיות/השנתיות החוזרות? וכו׳
 
**אנליסט שיווק – Marketing Digital Analyst **
<br>
מעקב אחרי הקמפיינים של החברה ופרסומם. מה עובד? מה פחות עובד? איפה כדאי לפרסם? מאיזה ערוץ פרסום מגיעים יותר לידים? אם נסתכל לדוגמה על פרסום ממומן בפייסבוק: כמה לייקים סומנו? כמה מתוך אותם אנשים שסימנו לייק נכנסו ללינק? כמה מתוכם הפכו בסופו של דבר ללקוחות?
תכנון וביצוע סקרים חברתיים, כלכליים ושיווקיים על מנת לבחון לאיזה שוק כדאי להיכנס,כמו גם מחקרים דמוגרפיים בכדי לקבל מידע על שווקי היעד והרגלי הקנייה והעדפות של הלקוחות באותם השווקים. בדיקת מגמות שוק, הרגלי צריכה ותוצאות, מה המתחרים עושים? איפה החברה עומדת מול המתחרים?
כלים ספציפיים שידרשו למשרה הזאת:
גוגל אנליטיקס, גוגל אדס, פייסבוק ביזנס, ab testing

**אנליסט פיננסי –  FP&A  Finance Planning Analyst**
<br>
לרוב מי שיעסוק בתחום יהיה כלכלן, או בעל רקע בתחום.
יבדוק את החברה מבחינה פיננסית. יצירת תחזית הכנסות והוצאות למחלקות השונות בחברה. מידי חודש ביצוע אנליזה של תחזית מול מה שקרה בפועל, מציאת הסיבות לפערים ושיקוף למחלקות השונות במטרה לעזור להם להגיע ליעדים הפיננסיים השנתיים. בנוסף, ביצוע עדכון לתחזית כ-4 פעמים בשנה, עיסוק בהשפעת שערי חליפין, בתמחור ובהשפעתו.

כלים ספציפיים שיידרשו למשרה הזאת:
Excel + VBA, Salesforce, Netsuite (או מערכות שקולות) 


**אנליסט מוצר –  Product Analyst**
<br> 
אנליסט בסאטרטאפים או חברות הייטק המפתחות מוצר תוכנה.
סוג זה של אנליסט אחראי על ניתוח נתוני השימוש במוצר – במטרה לזהות את צרכי המשתמשים ולתת להם מענה טוב יותר, לסייע לכוונן את הפיצ'רים הבאים במוצר, להבין מה מתוך הפיצ׳רים הקיימים עובד טוב ומה פחות, ואיך ניתן להתייעל ולשפר את המוצר עצמו.

**אנליסט משאבי אנוש - HR Analyst**
<br>
לאנליסט זה שני אספקטים עיקריים.
האחד, תהליך הגיוס:
דיווח על מדדים בנוגע לגיוס כמו זמן איוש משרה ועלויות גיוס,
איסוף נתונים על משרות, שכר 
ניתוח תוצאות מבחני אישיות כדי לבחור מועמדים לעבודה אידיאלית
השני, עובדים:
בדיקות ביצועי עובדים והערכת תוצאות
בדיקת שיעורי ניידות פנימית (בין משרות), משך הזמן הממוצע של עובדים בחברה ושיעורי העזיבה
זיהוי הסיבות העיקריות לכך שמועמדים ועובדים בוחרים לעבוד בחברה הספציפית 
ניתוח תשובות העובדים לסקרים פנימיים (כמו סקרי שביעות רצון בעבודה)

**אנליסט בי איי - Business Intelligence Analyst**
<br>
אנליסט ביחידת ה-BI (מערכות המידע) נותן שירות לעובדי החברה. ממוקד בתיווך בין הטכנולוגיה לביזנס על ידי אפיון צרכי המשתמשים והנפקת דוחות (Reports) להם הם זקוקים בעבודתם.


* זכרו, סביר שתתקלו בעוד שמות שונים ומשונים לתפקידי האנליסט, אל תרתעו מטייטל, עיברו על פירוט המשרה ובדקו במה החברה עוסקת על מנת להבין מה התפקיד דורש. בהצלחה!

*Photo by Marvin Meyer*