---
layout: post
title: KPI הגדרה ומשמעות
author: shiran
date: 2021-09-04 19:45:35
intro_paragraph: פוסט ראשון מתוך שלושה במיני סדרה על KPIs
image: uploads/philip-veater-Y58Sww9SR1c-unsplash.jpg
tags: KPI
---
**KPIs זה ראשי תיבות של Key Performance Indicators**

אלו מדדים באמצעותם ניתן למדוד עד כמה ביצועי הארגון/ הצוות/ העובד.ת וכו׳ מתקדמים לעבר השגת היעדים המרכזיים שהוגדרו מראש (הצלחה).

מדובר בעצם בכלי עבודה שהמטרה שלו היא לתמצת את האסטרטגיה של החברה/ הצוות/ או שלי באופן אישי בצורה פשוטה, שניתן למדוד אותה לאורך זמן ואפשר להסביר למה ואיך היא קשור להצלחה הכוללת. מרגע שהגדרתי KPIs יש לי מצפן שמראה לי האם אני בדרך הנכונה להצלחה אותה הגדרתי מראש. 

לעיתים קרובות יש בלבול בין KPIs לבין מדדים עסקיים. ההבדל בין השניים הוא שהדגש בKPI הוא על המילה "מפתח". כלומר, KPI צריך להיות מוגדר על פי יעדים עסקיים קריטיים או מרכזיים ויש לו 3 מטרות:

1. Informational לתת מידע 
2. Diagnostic להצביע על בעיה
3. Motivational להשפיע על התנהגות

KPI מסויים יכול להכיל אחת או יותר מהמטרות הנ״ל

בכדי להסביר זאת, נסתכל על הדשבורד הנמצא כיום בכל רכב

שעוני המהירות והדלק מציגים מדדים שמטרתם לתת מידע באשר לפונקציות המרכזיות ביותר בהפעלת הרכב. נוריות ההתראה שנדלקות באופן פתאומי (לדוגמה כשלא כל היושבים חגורים או שהרכב סוטה מהמסלול) מטרתן להצביע על בעיה ולהשפיע על התנהגות הנהג והנוסעים.

**Case study**

פול אוניל, מנכ״ל חברת אלקואה (Alcoa), יצרנית אלומיניום מהגדולות בעולם, קבע מטרה לא שגרתית: 

במקום להסתכל על הצלחת החברה באמצעות המדדים המקובלים כמו שווי החברה, הכנסות, רווח או כמות מכירות הוא הגדיר הצלחה כאפס פציעות של עובדים, קבלנים ומבקרים. והKPI היה בהתאמה מדידת מקרי הפציעות לכל 20 אלף שעות עבודה.

בתעשיית ייצור המתכות פציעות עובדים הם תופעה שכיחה. באותם ימים, לעובדים באלוקאה היה 40% סיכוי להיפצע קשה לפחות פעם אחת במשך 25 שנים. 

אז למה פול החליט שהמדד שיעיד על הצלחת הארגון הוא כמות פציעות, ויותר מכך שהצלחה תהיה אפס מקרים? 

פול ראה בפציעה מקרה המצביע על בעיה בתהליך הייצור, על עבודה לא נכונה. או שהדבר נובע מחוסר ידע או מהתעלמות בפגם בתהליך, כך או כך יש למגר את התופעה ולעבוד ליצירת תהליך מושלם המבוסס על ידע מושלם. 

- - -

איך פול הגדיר את הKPI?, איך גרם לעובדים ומנהלים בדרגים שונים בארגון להיצמד למדד הזה ולפעול להורדה מיידית של כמות הפציעות?, האם הצליח להגיע ל-0 פציעות כמו שחלם? כל זה ועוד בפוסטים הבאים