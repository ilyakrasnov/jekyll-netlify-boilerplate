---
layout: post
title: Data Driven - הקדמה לפוסטים הבאים
author: shiran
date: 2020-12-02 08:09:10
intro_paragraph: כל מה שרציתם לדעת על Data Driven - שימוש בנתונים כבסיס לפעולה,
  ואיך עושים את זה בפועל?
categories: "#DataDriven"
---
**Data Driven**
<br><br>
מושג, שלא מצאתי לו תרגום ראוי, המדבר על שימוש בנתונים כבסיס לפעולה, דבר הנועד להחליף תחושות בטן או אקראיות בקבלת החלטות. ארגון שהוא Data driven, הוא ארגון המשקיע ביצירת כלים, יכולות והכי חשוב תרבות ארגונית שהיא מבוססת נתונים או מונעת על ידי נתונים.

המטרה העיקרית בהפיכת חברה ל-Data driven היא להעצים את כל עובדי החברה להשתמש באופן פעיל בנתונים בכדי לשפר את עבודתם היומיומית ולנצל באופן מלא את פוטנציאל החברה. ארגון מונחה נתונים הוא ארגון המקבל החלטות מוצלחות יותר, ובעל יתרונות תחרותיים בולטים יותר.

אז איך הופכים ארגון/ צוות לData driven?
חשוב להבין קודם שמדובר בתהליך רב שלבי שלוקח זמן, אך ההשפעה החיובית של תהליך כזה היא עצומה ושווה את המאמץ! במיני סדרה הזאת אני רוצה לספר לכם על 

1. חמישה שלבים לפיתוח תרבות מונחת נתונים (Data Driven) בארגון / בצוות שלך
<br>
אני חסידה גדולה של דוגמאות ״קטנות״, כלומר למידה מתוך מקרה פרטני. ולכן, ארצה לשתף אתכם בעבודה השוטפת שלי ואיך הדבר הזה נעשה ספציפית אצלנו, ברמת המחלקה ולא הארגון. אז נדבר על: 

2. איך התהליך הזה נעשה במחלקה מולה אני עובדת

3. מה התפקיד שלי כאנליסטית בתהליך הזה, ואיך אני מהווה גורם מפתח בהתנהלותו

4. מה הצוותים מולם אני עובדת חווים בתוך התהליך הזה. כיצד התהליך עוזר להם בעבודתם השוטפת, האם הם רואים שיפור ויעילות בשינוי שנעשה, איך הם חווים את תפקידי כאנליסטית מצידם?

כל זאת ועוד בפוסטים הבאים. תצטרפו אליי?

